Leonardo DiCaprio
Przejdź do nawigacjiPrzejdź do wyszukiwania
Leonardo DiCaprio
Ilustracja
Leonardo DiCaprio (2016)
Imię i nazwisko	Leonardo Wilhelm DiCaprio
Data i miejsce urodzenia	11 listopada 1974
Los Angeles
Zawód	aktor, producent filmowy, scenarzysta
Lata aktywności	od 1989
Odznaczenia
Kawaler Orderu Sztuki i Literatury (Francja)
	Multimedia w Wikimedia Commons
	Cytaty w Wikicytatach
Strona internetowa
Leonardo Wilhelm DiCaprio (ur. 11 listopada 1974 w Los Angeles) 
– amerykański aktor, producent filmowy, scenarzysta i działacz ekologiczny[1].

Laureat Oscara dla najlepszego aktora pierwszoplanowego za rolę w filmie Zjawa (2015)[2].


Spis treści
1	Młodość
2	Kariera aktorska
3	Życie prywatne
4	Filmografia
5	Nagrody i nominacje
6	Antynagrody i nominacje
7	Odznaczenia
8	Przypisy
9	Linki zewnętrzne
Młodość
Wychowywał się w biedniejszej dzielnicy Los Angeles w stanie Kalifornia,
jako jedyne dziecko artysty i pisarza o włosko-niemieckim pochodzeniu George’a DiCaprio 
oraz asystentki w kancelarii prawnej o niemiecko-rosyjskim pochodzeniu Irmelin Indenbirken[3][4]. 
Babka Leonardo DiCaprio od strony matki – Helene – urodziła się w Rosji jako Jelena Smirnowa[4][5]. 
Matka nadała mu imię na cześć malarza i odkrywcy Leonarda da Vinci[3]. 
Rodzice aktora rozwiedli się po roku od jego narodzin[6]. 
W trzeciej klasie szkoły średniej zrezygnował z dalszej edukacji, z powodu nadmiaru pracy przy produkcjach filmowych[3].

Kariera aktorska
Od najmłodszych lat przejawiał talent aktorski[3]. 
Początkowo występował w reklamach oraz epizodycznych rolach (w wielu przypadkach był niewymieniany w czołówce)[3]. 
W wieku 15 lat zagrał rolę w serialu Parenthood (1989), grając nastolatka o imieniu Garry[3]. 
Po serii ról telewizyjnych zdobył rolę w filmie Chłopięcy świat (1993) u boku Roberta De Niro[3]. 
Przełomem w jego karierze była rola upośledzonego chłopca w filmie Co gryzie Gilberta Grape’a, 
za którą został nominowany do Oscara jako najlepszy aktor drugoplanowy[3]. 
W biograficznym filmie Całkowite zaćmienie (1995) w reżyserii Agnieszki Holland wcielił się w postać Arthura Rimbaud`a[3], 
a w dramacie psychologicznym pod tytułem Pokój Marvina (1996) zagrał u boku Meryl Streep[3]. 
W 1997 roku na festiwalu filmowym w Berlinie otrzymał Srebrnego Niedźwiedzia dla najlepszego aktora za rolę w filmie Romeo i Julia[3].


Leonardo DiCaprio, Martin Scorsese oraz Cameron Diaz na premierze filmu Gangi Nowego Jorku (2002)
Wielkim sukcesem okazał się jeden z najbardziej nagradzanych filmów w historii kina Titanic (1997) wyreżyserowany przez Jamesa Camerona, 
który zdobył jedenaście Oscarów[3]. 
DiCaprio zagrał w nim rolę Jacka Dawsona u boku brytyjskiej aktorki Kate Winslet, 
z którą aktor nawiązał długoletnią przyjaźń[3]. 
Po raz drugi aktorzy zagrali razem w filmie Droga do szczęścia (2008)[3].

W 2002 zagrał główną rolę w filmie Złap mnie, jeśli potrafisz, u boku Toma Hanksa, 
a za rolę w filmie wojennym Krwawy diament (2006), otrzymał kolejną nominację do Oskara[3]. 
W międzyczasie stał się jednym z ulubionych aktorów, reżysera Martina Scorsese – zagrał m.in. w filmach: 
Gangi Nowego Jorku (2002), Aviator (2004), Infiltracja (2006) i Wilk z Wall Street (2013)[3].

W 2016 podczas 88. gali wręczenia nagród Amerykańskiej Akademii Filmowej, otrzymał Oscara 
w kategorii Najlepszy Aktor Pierwszoplanowy za rolę w filmie Zjawa[2]. 
W 2019 zagrał wraz z Bradem Pittem w filmie Pewnego razu... w Hollywood, 
w reżyserii Quentina Tarantino[3].

Życie prywatne
Na podstawie doniesień mediów, spotykał się m.in. z modelkami: Giselle Bündchen, Bar Rafa`eli i Toni Garrn[3]. 
Był widywany również w towarzystwie piosenkarki Rihanny oraz aktorki Blake Lively[3]. 
Od stycznia 2018 spotyka się z aktorką Camilą Morrone[7].

Jest jednym z założycieli fundacji ekologicznej Earth Alliance[3]. 
Jako osoba wspierająca działania na rzecz ochrony środowiska m.in. 
występował na forum ONZ w sprawie zmian klimatycznych[3], 
a na prywatnej audiencji rozmawiał z papieżem Franciszkiem w Watykanie (2016)[1].

W 2018 Leonardo DiCaprio wyprodukował film pt. Walka: życie i zaginiona twórczość Stanisława Szukalskiego[8] 
– było to związane z faktem, że rodzice aktora przyjaźnili się polskim rzeźbiarzem Stanisławem Szukalskim, 
gdy ten mieszkał w Los Angeles[9].

Filmografia
1989: Spokojnie, tatuśku (Parenthood) jako Garry Buckman
1990: The New Lassie jako chłopiec
1990: Santa Barbara jako młody Mason
1991: Critters 3 jako Josh
1991-1992: Dzieciaki, kłopoty i my (Growing Pains) jako Luke Brower
1992: Roseanne jako kolega Darlene
1992: Trujący bluszcz (Poison Ivy) jako Guy
1993: Chłopięcy świat (This Boy’s Life) jako Toby
1993: Co gryzie Gilberta Grape’a (What’s Eating Gilbert Grape) jako Arnie Grape
1994: The Foot Shooting Party jako Bud
1995: Szybcy i martwi (The Quick and the Dead) jako Kid
1995: Przetrwać w Nowym Jorku (The Basketball Diaries) jako Jim Carroll
1995: Całkowite zaćmienie (Total Eclipse) jako Arthur Rimbaud
1996: Romeo i Julia (Romeo + Juliet) jako Romeo
1996: Pokój Marvina (Marvin’s Room) jako Hank
1997: Titanic jako Jack Dawson
1998: Człowiek w żelaznej masce (The Man in the Iron Mask) jako król Ludwik XIV / Filip
1998: Celebrity jako Brandon Darrow
2000: Niebiańska plaża (The Beach) jako Richard
2001: Don’s Plum jako Derek
2002: Gangi Nowego Jorku (Gangs of New York) jako Amsterdam Vallon
2002: Złap mnie, jeśli potrafisz (Catch Me if You Can) jako Frank Abagnale
2004: Aviator (The Aviator) jako Howard Hughes
2006: Infiltracja (Departed) jako Billy Costigan
2006: Krwawy diament (Blood Diamond) jako Danny Archer
2007: The 11th Hour jako narrator
2008: W sieci kłamstw (Body of Lies) jako Roger Ferris
2008: Droga do szczęścia (Revolutionary Road) jako Frank Wheeler
2010: Wyspa tajemnic (Shutter Island) jako Teddy Daniels
2010: Incepcja (Inception) jako Cobb
2010: Hubble 3D jako narrator
2011: J. Edgar jako J. Edgar Hoover
2012: Django (Django Unchained) jako Calvin Candie
2013: Wielki Gatsby (The Great Gatsby) jako Jay Gatsby
2013: Wilk z Wall Street (The Wolf of Wall Street) jako Jordan Belfort
2015: Zjawa (The Revenant) jako Hugh Glass
2019: Pewnego razu... w Hollywood (Once Upon a Time in Hollywood) jako Rick Dalton
2021: Nie patrz w górę (Don't Look Up) jako Dr Randall Mindy
Nagrody i nominacje
1994 – nominacja do Złotego Globu w kategorii najlepszy aktor drugoplanowy za film Co gryzie Gilberta Grape’a
1994 – nominacja do Oscara w kategorii najlepszy aktor drugoplanowy za film Co gryzie Gilberta Grape’a
1997 – Nagroda Jury Srebrny Niedźwiedź na Festiwalu Filmowym w Berlinie w kategorii najlepszy aktor za film Romeo i Julia
1997 – nominacja do MTV Movie Award w kategorii najlepsza rola męska za film Romeo i Julia
1997 – nominacja do MTV Movie Award w kategorii najlepszy duet aktorski za film Romeo i Julia
1998 – nominacja do Złotego Globu w kategorii najlepszy aktor w dramacie za film Titanic
1998 – MTV Movie Award w kategorii najlepsza rola męska za film Titanic
1998 – nominacja do MTV Movie Award w kategorii najlepszy duet aktorski za film Titanic
1998 – Złoty Popcorn w kategorii Najlepszy aktor za film Titanic
2003 – nominacja do Złotego Globu w kategorii najlepszy aktor w dramacie za film Złap mnie, jeśli potrafisz
2003 – nominacja do MTV Movie Award w kategorii najlepsza rola męska za film Złap mnie, jeśli potrafisz
2003 – Teen Choice w kategorii Ulubiony kłamca filmowy za film Złap mnie, jeśli potrafisz
2005 – Złoty Glob w kategorii najlepszy aktor w dramacie za film Aviator
2005 – nominacja do Oscara w kategorii najlepszy aktor za film Aviator
2005 – nominacja do BAFTY w kategorii najlepszy aktor za film Aviator
2005 – MTV Movie Award w kategorii najlepszy aktor za film Aviator
2005 – nominacja do Nagrody Młodych w kategorii najlepsza rola męska w dramacie za film Aviator
2005 – Lista 100 najlepszych kwestii filmowych wszech czasów w kategorii 100. miejsce za film Titanic
2005 – Złoty Popcorn w kategorii Najlepszy aktor za film Aviator
2006 – nagroda Satelita w kategorii Najlepszy aktor drugoplanowy za film Infiltracja
2007 – nominacja do BAFTY w kategorii najlepszy aktor za film Infiltracja
2007 – nominacja do Złotego Globu w kategorii najlepszy aktor w dramacie za film Infiltracja
2007 – nominacja do Złotego Globu w kategorii najlepszy aktor w dramacie za film Krwawy diament
2007 – nominacja do Oscara w kategorii najlepsza pierwszoplanowa rola męska za film Krwawy diament
2007 – Nagroda Publiczności w kategorii Najlepszy aktor zagraniczny za film Infiltracja
2010 – Teen Choice w kategorii Ulubiony aktor horroru / thrillera za film Wyspa tajemnic
2012 – nominacja do Złotego Globu w kategorii Najlepszy aktor w dramacie za film J. Edgar
2013 – nominacja do Złotego Globu w kategorii Najlepszy aktor drugoplanowy za film Django
2014 – Złoty Glob w kategorii najlepszy aktor w komedii lub musicalu za film Wilk z Wall Street
2014 – nominacja do Oscara w kategorii najlepszy aktor pierwszoplanowy za film Wilk z Wall Street
2014 – Critics’ Choice w kategorii Najlepszy aktor w komedii za film Wilk z Wall Street
2014 – Kryształowa Statuetka w kategorii Ulubiony aktor w dramacie za film Wilk z Wall Street
2016 – nagroda BAFTA w kategorii najlepszy aktor pierwszoplanowy w filmie Zjawa[10]
2016 – Oscar w kategorii najlepszy aktor pierwszoplanowy za film Zjawa
Antynagrody i nominacje
1999 – Złota Malina w kategorii najgorsze ekranowe połączenie za film Człowiek w żelaznej masce
2001 – nominacja do Złotej Maliny w kategorii najgorszy aktor za film Niebiańska plaża
Odznaczenia
Chevalier Orderu Sztuki i Literatury – Francja[11]