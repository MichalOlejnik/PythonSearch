Robert Downey Jr.
Przejdź do nawigacjiPrzejdź do wyszukiwania
Robert Downey Jr.
Ilustracja
Robert Downey Jr. na San Diego Comic-Conie (2014)
Imię i nazwisko	Robert John Elias Downey Jr.
Data i miejsce urodzenia	4 kwietnia 1965
Nowy Jork
Zawód	aktor, producent filmowy, scenarzysta, autor tekstów piosenek, komik, piosenkarz
Współmałżonek	
Deborah Falconer
(1992–2004; rozwód)
Susan Downey
(od 2005)

Lata aktywności	od 1970
Faksymile
Podpis
	Multimedia w Wikimedia Commons
	Cytaty w Wikicytatach
Robert John Elias Downey Jr.[1][2] (ur. 4 kwietnia 1965 w Nowym Jorku) – amerykański aktor filmowy i telewizyjny,
producent filmowy, scenarzysta, autor tekstów piosenek, komik i piosenkarz[3].


Spis treści
1	Życiorys
1.1	Wczesne lata
1.2	Początki kariery
1.3	Rozwój kariery
1.4	Działalność muzyczna
2	Życie prywatne
3	Filmografia
4	Nagrody
5	Przypisy
6	Linki zewnętrzne
Życiorys

Downey Jr. w 1990 podczas premiery Air America
Wczesne lata
Przyszedł na świat na Manhattanie[4][5] w Nowym Jorku jako młodszy z dwójki dzieci Elsie (z domu Ford), 
tancerki / piosenkarki, i Roberta Downeya Seniora, aktora, scenarzysty, producenta, operatora i reżysera filmów undergroundowych[6][7][8]. 
Jego dziadkowie ze strony ojca byli Żydami[9], których rodziny pochodziły z Litwy, Rumunii i Węgier. Jego matka jest pochodzenia szkockiego, niemieckiego i szwajcarskiego[10][11]. 
Jego ojciec urodził się jako Robert Elias i zmienił nazwisko na Downey (po swoim ojczymie Jamesie Downeym), gdy był niepełnoletni i chciał zaciągnąć się do armii[12]. 
On i jego starsza siostra Allyson Lee (ur. 1963) dorastali w Greenwich Village[13][14].

Początki kariery
Wychowany w rodzinie artystów już jako dziecko poznał pracę na planie filmowym. 
Mając 5 lat stawiał pierwsze kroki przed kamerą w komedii fantasy swojego ojca Funt (Pound, 1970)[15] jako zarozumialec Puppy 
i dwa lata później w komediowym westernie Pałac Greasera (Greaser’s Palace, 1972) w roli Quasimodo w okresie dzieciństwa z Allanem Arbusem i Hervé Villechaize.

W 1975 uczęszczał do Perry House School w Chelsea i uczył się klasycznego baletu w Londynie. Jako nastolatek zaczął komponować, a jego pasją stała się gra na fortepianie. 
W 1982 przerwał naukę w Santa Monica High School w Santa Monica i powrócił do Nowego Jorku, 
gdzie w wieku dwudziestu lat rozbawiał publiczność wcielając się w rozmaite role w programie NBC Saturday Night Live (1985–1986)[16].


Robert Downey Jr. (2008)
Rozwój kariery

Downey Jr. na premierze Iron Man 3 (Paryż, 2013)

Rachel McAdams (Irene Adler) i Robert Downey Jr. (Sherlock Holmes) promują film Sherlock Holmes na San Diego Comic-Conie
Na dużym ekranie zaczynał od ról młodych buntowników i wesołych nastolatków; jako kobieciarz zadurzony w nieczułej na jego wdzięk córce szefa miejscowej mafii 
w komedii romantycznej Podrywacz artysta (The Pick-up Artist, 1987)[17] z Molly Ringwald czy w roli bogatego chłopaka uzależnionego od narkotyków w dramacie Mniej niż zero (Less Than Zero, 1987)[18] z Andrew McCarthy.

Największym sukcesem okazała się sugestywna kreacja Charliego Chaplina, człowieka ze wszystkimi słabostkami i dziwactwami w dramacie biograficznym Richarda Attenborough Chaplin (1992), 
za którą przyznano mu nominację do Oscara i Złotego Globu[19]. Specjalnością stały się romantyczne role komediowe, które gra w sposób brawurowy ze swadą i autoironią. 
Za rolę biznesmena w komedii fantasy Serce i dusze (Heart and Souls, 1993) odebrał nagrodę Saturna. 
Postać adwokata Larry’ego Paula w serialu Fox Ally McBeal (2000–2001) została uhonorowana nagrodą Złotego Globu i nominacją do nagrody Emmy.

W 2003 Mel Gibson załatwił Downeyowi Jr. główną rolę autora drugorzędnych powieści detektywistycznych, który usycha w szpitalu, unieruchomiony fizycznie i 
umysłowo przez rzadką chorobę skóry w produkowanej przez siebie komedii muzycznej Śpiewający detektyw (The Singing Detective). W dramacie George’a Clooneya Good Night and Good Luck (2005) wystąpił w roli Joego Wershbę, 
odważnego producenta telewizyjnego. W komedii sensacyjnej Shane’a Blacka Kiss Kiss Bang Bang (2005) zagrał Harry’ego Lockharta, drobnego złodziejaszka i łotrzyka, który przez pomyłkę trafia na casting i 
zostaje zaangażowany do głównej roli w filmie sensacyjnym. W dreszczowcu Davida Finchera Zodiak (Zodiac, 2007) u boku Jake’a Gyllenhaala przyjął rolę dziennikarza Paula Avery’ego z rubryki kryminalnej San Francisco Chronicle. 
Za kreację egocentrycznego aktora Kirka Lazarusa w komedii Bena Stillera Jaja w tropikach (Tropic Thunder, 2008) był nominowany do Oscara dla najlepszego aktora drugoplanowego, Złotego Globu i Nagrody Gildii Aktorów Ekranowych. 
Odniósł sukces wcielając się w rolę miliardera, wynalazcy i playboya Tony’ego Starka, który buduje supernowoczesną zbroję i jako Iron Man walczy ze złem w filmie Iron Man (2008) i 
dwóch sequelach należących do Marvel Cinematic Universe (2010, 2013), a także w takich superprodukcjach, jak Kapitan Ameryka: Wojna bohaterów (Captain America: Civil War, 2016), 
Spider-Man: Homecoming (2017) oraz przede wszystkim czterech częściach spektakularnych produkcji: Avengers (2012), Avengers: Czas Ultrona (2015), Avengers: Wojna bez granic (Avengers: Infinity War, 2018) i 
Avengers: Koniec gry (Avengers: Endgame, 2019). Ogółem Downey Jr. wcielił się w Iron-Mana aż dziesięciokrotnie.

Wcielił się też w postać Sherlocka Holmesa w komedii kryminalnej Guya Ritchiego Sherlock Holmes (2009) i w jego sequelu Sherlock Holmes: Gra cieni (2011). 
W dramacie Sędzia (The Judge, 2014) zagrał rolę odnoszącego sukces adwokata Henry’ego „Hanka” Palmera, który powraca do rodzinnego miasta na pogrzeb matki i dowiaduje się, że jego ojciec (Robert Duvall), 
miejscowy sędzia, podejrzany jest o morderstwo. W ekranizacji powieści dla dzieci Hugh Loftinga Doktor Dolittle (2020) w reżyserii Stephena Gaghana wystąpił w roli tytułowego ekscentrycznego lekarza Johna Dolittle, 
który posiada umiejętność rozmawiania ze zwierzętami.

Działalność muzyczna
W teledysku Eltona Johna do piosenki „I Want Love” (2001) Downey Jr. przechadza się po starej rezydencji, synchronizując ruch swoich warg ze słowami piosenki. 
W serialu Ally McBeal (2000–2002)[20] wykonał piosenki: „River” z repertuaru Joni Mitchell, „Chances Are” w duecie z Vondą Shepard, „Every Breath You Take” w duecie ze Stingiem. 
A na płycie For Once in My Life ze ścieżką dźwiękową do serialu zaśpiewał własną kompozycję „Snakes”. 23 listopada 2004 wydał pierwszy solowy album The Futurist (wyd. Sony Classical) – wokalista, kompozytor i autor tekstów. 
Ta płyta była najlepiej sprzedającym się debiutem w Stanach w owym roku. Na płycie znalazł się cover piosenki Smile, który w oryginale wykonywał Charlie Chaplin[21].

Życie prywatne
W latach 1984–1991 spotykał się z Sarah Jessicą Parker[22]. Był żonaty z Deborah Falconer (od 29 maja 1992 do 26 kwietnia 2004), z którą ma syna Indio (ur. 7 września 1993)[23]. 26 sierpnia 2005 roku poślubił Susan Levin. 
Mają syna Extona Eliasa (ur. 7 lutego 2012 w Los Angeles)[24].

W latach 90. miał problemy z alkoholem, zaburzeniami afektywnymi dwubiegunowymi i narkotykami (heroiną, kokainą, marihuaną)[25]. 
Przez kilkanaście miesięcy na przełomie 1999 i 2000 odsiadywał wyrok za szereg przestępstw i wykroczeń, na czele z posiadaniem heroiny, kokainy i ucieczkami z odwyków[26][27].

Filmografia
filmy fabularne
Rok	Tytuł	Rola	Reżyser
1970	Funt (Pound)	Puppy	Robert Downey Sr.
1972	Pałac Greasera (Greaser's Palace)	mały chłopiec w zakrytym wagonie	Robert Downey Sr.
1975	Moment to Moment (Two Tons of Turquoise to Taos Tonight)	w roli samego siebie	Robert Downey Sr.
1980	Wojskowa Akademia Imprezowa (Up the Academy)	chłopak w drużynie piłkarskiej	Robert Downey Sr.
1983	Baby, to jesteś ty (Baby, It's You)	Stewart	John Sayles
1984	Pierwsze urodziny (Firstborn)	Lee	Michael Apted
1985	Dziewczyna z komputera (Weird Science)	Ian	John Hughes
Gang Tuff (Tuff Turf)	Jimmy Parker	Fritz Kiersch
Deadwait (film krótkometrażowy)		Sam Hurwitz
Dziewczyny chcą się bawić (Girls Just Want to Have Fun)	punk Party Crasher	Alan Metter
1986	Powrót do szkoły (Back to School)	Derek Lutz	Alan Metter
Ameryka (America)	Paulie Hackley	Robert Downey Sr.
1987	Droga Ameryko: Listy domowe dla Wietnamu (Dear America: Letters Home from Vietnam, TV)	narrator	Bill Couturié
Podrywacz artysta (The Pick-up Artist)	Jack Jericho	James Toback
Mniej niż zero (Less Than Zero)	Julian Wells	Marek Kanievska
1988	Rok 1969 (1969)	Ralph	Ernest Thompson
Bądź dobry Johnny (Johnny Be Good)	Leo Wiggins	Bud Smith
Wynajęte usta (Rented Lips)	Wolf Dangler	Robert Downey Sr.
1989	Który jest adekwatny (That's Adequate)	Albert Einstein	Harry Hurwitz
Wszystko jest możliwe (Chances Are)	Alex Finch	Emile Ardolino
Samotny w obliczu prawa (True Believer)	Roger Baron	Joseph Ruben
1990	Air America	Billy Covington	Roger Spottiswoode
1991	Za dużo słońca (Too Much Sun)	Reed Richmond	Robert Downey Sr.
Babka z zakalcem (Soapdish)	David Seton Barnes	Michael Hoffman
1992	Chaplin	Charlie Chaplin	Richard Attenborough
1993	Na skróty (Short Cuts)	Bill Bush	Robert Altman
Serce i dusze (Heart and Souls)	Thomas Reilly	Ron Underwood
Ostatnie przyjęcie (The Last Party)	w roli smego siebie (także scenariusz)	Mark Benjamin, Marc Levin
1994	Tylko ty (Only You)	Peter Wright / Damon Bradley	Norman Jewison
Urodzeni mordercy (Natural Born Killers)	Wayne Gale	Oliver Stone
Szalone kłopoty (Hail Caesar)	Jerry	Anthony Michael Hall
1995	Ryszard III (Richard III)	Anthony Woodville, 2. hrabia Rivers	Richard Loncraine
Czas przemian (Restoration)	Robert Merivel	Michael Hoffman
Wakacje w domu (Home for the Holidays)	Tommy Larson	Jodie Foster
Drzewko pana Willowby (Mr. Willowby's Christmas Tree, TV)	Pan Willowby	Jon Stone
1997	Niebezpieczna strefa (Danger Zone)	Jim Scott	Allan Eastman
Dwie dziewczyny i chłopak (Two Girls and a Guy)	Blake Allen	James Toback
Hugo Pool	Franz Mazur	Robert Downey Sr.
Romans na jedną noc (One Night Stand)	Charlie	Mike Figgis
1998	Wydział pościgowy (U.S. Marshals)	agent specjalny John Royce	Stuart Baird
Fałszywa ofiara (The Gingerbread Man)	Clyde Pell	Robert Altman
1999	Przyjaciele i kochankowie (Friends & Lovers)	Hans	George Haas
Czarne i białe (Black and White)	Terry Donager	James Toback
W moich snach (In Dreams)	Vivian Thompson	Neil Jordan
Wielka heca Bowfingera (Bowfinger)	Jerry Renfro	Frank Oz
2000	Auto Motives (film krótkometrażowy)	Rob	Lorraine Bracco
Cudowni chłopcy (Wonder Boys)	Terry Crabtree	Curtis Hanson
2002	Lethargy (film krótkometrażowy)	terapeuta zwierząt	David Gelb, Joshua Safdie
2003	Gothika	Pete Graham	Mathieu Kassovitz
Nie ważne (Whatever We Do, film krótkometrażowy)	Bobby	Kevin Connolly
Śpiewający detektyw (The Singing Detective)	Dan Dark	Keith Gordon
Charlie: The Life and Art of Charles Chaplin	Charlie Chaplin	Richard Schickel
2004	Eros	Nick Penrose (część Equilibrium)	Steven Soderbergh
2005	Szósty mecz (Game 6)	Steven Schwimmer	Michael Hoffman
Kiss Kiss Bang Bang	Harry Lockhart	Shane Black
The Outsider (dokumentalny)	w roli samego siebie	Nicholas Jarecki
Good Night and Good Luck	Joe Wershba	George Clooney
Hubert Selby Jr: It/ll Be Better Tomorrow (dokumentalny)	narrator	Michael W. Dean, Kenneth Shiffrin
2006	Futro. Portret wyobrażony Diane Arbus (An Fur: Imaginary Portrait of Diane Arbus)	Lionel Sweeney	Steven Shainberg
Wszyscy twoi święci (A Guide to Recognizing Your Saints)	Dito Montiel (także producent)	Dito Montiel
Na psa urok (The Shaggy Dog)	dr Marcus Kozak	Brian Robbins
Przez ciemne zwierciadło (A Scanner Darkly)	James Barris	Richard Linklater
2007	Lucky You – Pokerowy blef (Lucky You)	Telefoniczny Jack	Curtis Hanson
Charlie Bartlett	dyrektor Nathan Gardner	Jon Poll
Zodiak (Zodiac)	Paul Avery	David Fincher
2008	Iron Man	Tony Stark / Iron Man	Jon Favreau
Jaja w tropikach (Tropic Thunder)	Kirk Lazarus / sierżant Lincoln Osiris	Ben Stiller
Incredible Hulk (The Incredible Hulk)	Tony Stark	Louis Leterrier
2009	Sherlock Holmes	Sherlock Holmes	Guy Ritchie
Solista (The Soloist)	Steve Lopez	Joe Wright
2010	Zanim odejdą wody (Due Date)	Peter Highman	Todd Phillips
Iron Man 2	Tony Stark / Iron Man	Jon Favreau
Miłość i brak zaufania (Love and Distrust)	Rob (część „Auto Motives”)	Lorraine Bracco
2011	Sherlock Holmes: Gra cieni (Sherlock Holmes: A Game of Shadows)	Sherlock Holmes	Guy Ritchie
2012	Avengers	Tony Stark / Iron Man	Joss Whedon
2013	Iron Man 3	Tony Stark / Iron Man	Shane Black
2014	Sędzia (The Judge)	Hank Palmer	David Dobkin
Szef (Chef)	Marvin	Jon Favreau
2015	Avengers: Czas Ultrona (Avengers: Age of Ultron)	Tony Stark / Iron Man	Joss Whedon
2016	Kapitan Ameryka: Wojna bohaterów (Captain America: Civil War)	Tony Stark / Iron Man	Anthony Russo, Joe Russo
2017	Spider-Man: Homecoming	Tony Stark / Iron Man	Jon Watts
2018	Avengers: Wojna bez granic (Avengers: Infinity War)	Tony Stark / Iron Man	Anthony Russo, Joe Russo
2019	Avengers: Koniec gry	Tony Stark / Iron Man	Anthony Russo, Joe Russo
2020	Doktor Dolittle	Doktor Dolittle	Stephen Gaghan
seriale telewizyjne
Rok	Tytuł	Rola	Uwagi
1985	Mussolini: Historia nieznana (Mussolini: The Untold Story)	Bruno Mussolini, syn Benito Mussoliniego	miniserial TV
1985–86	Saturday Night Live	różne role	16 odcinków
1996	Saturday Night Live	w roli samego siebie	odc.: „Robert Downey Jr./Fiona Apple”
2000–2002	Ally McBeal	Larry Paul	25 odcinków
2005	Głowa rodziny	Patrick Pewterschmidt (głos)	odc.: „The Fat Guy Strangler”
Nagrody
Złoty Glob
Najlepszy aktor w filmie komediowym lub musicalu: 2010 Sherlock Holmes
Najlepszy aktor drugoplanowy w serialu, miniserialu lub filmie telewizyjnym: 2001 Ally McBeal
Nagroda BAFTA Najlepszy aktor pierwszoplanowy: 1992 Chaplin
Nagroda Gildii Aktorów Ekranowych Najlepszy aktor w serialu komediowym: 2001 Ally McBeal